# Rainman - člověk co ovládá déšť

_Rytmické cvičení. Varianta na Voice-band, ale s perkusními nástroji._

Každý má v rukou rytmický nástroj a jeden člověk předstoupí před skupinu, to je Rainman. Rainman si postupně obejde celou skupinu a každému přidělí zvuk a složí tak dohromady rytmický orchestr orchestr. Udělá to tak, že bez mluvení jenom gesty a svým perkusním nástrojem předvede jaký doprovod si přeje a vybraný člen skupiny se tento doprovod pokusí vytvořit na svůj perkusní nástroj. Kdykoliv Rainman, může se k lidem vracet a měnit jim zadání. Cílem je postavit takový kolektivní perkusní projev aby byl:

* úroveň 1: V neměnném tempu, tedy nezrychloval a nespomaloval
* úroveň 2: Byl estetický, ať už to znamená cokoliv
* úroveň 3: Zábavný pro samotného Rainmana, aby si ho užil a vyzkoušel si nějaké parádičky

### Předávané instrukce

* Tady máš rytmus
* Hlasitost +/-
* Přestaň/Začni
* Tady máš nový rytmus
* Improvizuj mimo rytmus
* ...cokoliv dalšího

### Parádičky

* Pracuj s tichem
* Předávej různé délky taktů, někomu čtvrtinové, někomu osminové, klidně 3/4 nebo 5/8
* Zkus zdirigovat gradaci celého orchestru
* Zkus velmi pomalá a velmi rychlá tempa...



