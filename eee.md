# Než začneš

Možná už teď víš, že se chceš přidat. To je dobře. 

Jsou zde jisté záležitosti, které je nutno obstarat předem, konkrétně jsou to tyto tři:

1. _Musíš mít hudební nástroj_, takový, který tvoří tóny. Není to tedy buben, ale piáno, saxofon, ukulele apod.
2. _Musíš na ten nástroj trochu umět_, alespoň pár akordů nebo nějakou stupnici. Prostě se s nástrojem musíš seznámit a naučit se na něj nějakou písničku.
3. _Musíš si pořídit nějaký perkusní nástroj_, tedy například ten buben, nebo něco jiného z této kategorie.

Už je to tedy zřejmé, že skupina není pro úplné začátečníky, ale nevyžaduje také žádné hluboké znalosti. Všichni máme nějaké dovednosti a hrajeme dohromady ti nejméně zkušení s těmi nejzkušenějšími.  
 

Možná se teď ptáš, co může skupina nabídnout těm zkušeným hudebníkům. Je to jednoduché:

1. _Trénink dovedností a spolupráce_
2. _Improvizační průpravu_ - překvapivě mnoho zkušených hudebníků neumí volně improvizovat
3. _Kolektiv a platformu_ - máme okolo sebe mnoho uměleckých skupin, se kterými spolupracujeme

Nejvyšším stupněm každé dovednosti je, že ji člověk dokáže někoho naučit. U nás ve skupině se učíme navzájem, takže se učíme i učit.

