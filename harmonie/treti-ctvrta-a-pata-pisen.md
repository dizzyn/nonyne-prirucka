# Třetí čtvrtá a pátá píseň \(v šifrách\)

Když jsme už zkusili harmonické postupy vycházející z posloupnosti **I-IV-V-I** a **vi-IV-I-V**, zkuste si také velmi tradiční **vi-V-IV-iii** a jazzovou **vi-ii-V-I**. To bude naše třetí a čtvrtá píseň.

Zní to komplikovaně, že? Je to strašné abstraktní, když se to napíše v číslech. Ale má to svůj důvod. **1-4-5-1** znamená, že hrajeme první, čtvrtý, pátý a zase první akord ve stupnici. Stupnici **C dur** všichni znají, je to **c**, **d**, **e**, **f**, **g**, **a** ,**h** ,**c**. Akordy jsou tedy od tónů **c, f, g** a zase **c**.

Vrať se k prvnímu odstavci této stránky a zahraj si ty dvě nové písně ve stupnici C. Klidně si přepiš akordy do písmenek. Pokud umíš na svůj hudební nástroj dobře, zkus si je zahrát i v jiných stupnicích, třeba ve vśech dvanácti.  
  
Je tohle všechno potřeba znát nazpaměť? Ne. Memorování nechme koňovi. Hudba je krásná, proto je možné se orientovat pomocí estetického cítění a intuice.

### Pátá píseň

Uvedli jsme si čtyři jednoduché písně \(harmonie\) dívej se na ně jako na cvičení, když se je naučíš hrát, dostanou se ti do podvědomí určité postupy. Napřiklad, že z akordu **F** je hezký přechod na **G** \(prvni píseň\), ale také na **C** \(druhá píseň\) a také na **e** \(píseň číslo 3\). Není potřeba to znát, ruka tam skočí sama, když to má člověk natrénováno. Nikdo také neříká, že z akordu **G** není možno jít na žádný jiný akord. Konec konců je to kurz hudební improvizace, proto vem vše co jsme dosud dělali jako cvičení a zahraj si pátou píseň tímto postupem:  
  
**Zapomeň na všechno a hraj**







