# Druhá píseň

Naše první píseň **CC - FF - GG - CC** je velmi univerzální, můžeš zkusit ještě různé modifikace, než se posuneš dál. Například **CC - FF - CC - GG**, je to pořád ten samý princip - nejprve ukážeme v jaké jsme tónině \(první akord C\) a pak necháme posluchače sledovat postup ze čtvrtého akordu ve stupnici \(F\) na pátý \(G\) a pak domů na první akord \(C\). Na světě je neskutečně mnoho písní založených na tomto principu. Zkus ještě **CC - FF - GG - GG** nebo **CC - FF - GG - CG**. Zahraj si všechny varianty ať je hraješ intuitivně a přejdeme k druhé písni.

### Přidáme mollový akord

O molových akordech se řiká, že působí smutně nebo vzbuzují sentiment. Vyznačují se tím, že jejich druhý tón je o kousek níž vzhledem k prvnímu tónu. Více v [kapitole o teorii](../teorie/teorie-k-akordum.md), nebo to nech koňovovi a zkus si novou písničku:

Smutná varianta: **aa - FF - CC - GG**  
Veselá varianta \(vznikne pootočením\): **CC - GG - aa - FF**

Jsou to pořád ty samé akordy. Charakter písně určuje první akord. Je samozřejmě možné ty akordy trochu ozdobit třeba takto: **CC - GG - aa - FG**. Také je možné hrát píseň od akordu **F** i **G**, zkus si to.

>Poznámka k písním: možná ti přijde takový úsek krátký, ale opravdu na něm lze píseň postavit. Podívej se například na [I'm yours od Jasona Mraze](https://www.youtube.com/watch?v=EkHTsc9PU2A), to je prostě CGaF a nic jiného. Většinou jsou písně samozřejmě složitější, začínat se ale musí od začátku.

