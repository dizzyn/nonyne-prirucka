**Jednoduchou písničku složíme například takto: **

Určíme si její délku, velmi dobře vychází 4 x 2 takty, každý takt 4 doby \(více o taktech je v kapitole o rytmice\), zkus třeba:

**CC - FF - GG**_** - **_**CC **_\(opakuj 4x zakonči tónem C, pokud hraješ rozložené akordy\)_

Tohle není špatná písnička. Zahraj ji tak, jak umíš, nebo například tak, že akord rozložíš na tóny. Více se o tom dočteš v kapitole Jak se hrají akordy.

Taková písnička je zcela funkční \([https://www.youtube.com/watch?v=Jp6j5HJ-Cok\](https://www.youtube.com/watch?v=Jp6j5HJ-Cok\)\) a tady je magie, která se za ní skývá:

* Hrajeme ve stupnici C-dur \(více o stupnicích je zde\) proto začneme akordem C-dur \(značíme C\)
* Akord vycházející z prvního tónu stupnice umožní posluchači se zorientovat, jako když pohádka začíná "bylo, nebylo..."
* Akord F-dur je akordem vycházejícím ze čtvrtého tónu stupnice a v posluchačích vyvolává určité napětí
* Akord G-dur toto napětí ještě vystupňuje \(o pátém tónu stupnice se říká, že je velmi dominantní\)
* Pokud by taková píseň nekončila tónem C, posluchači by nepoznali, že je konec. Zkuste si to.
* Akordy jsem hráli vždy dva po sobě, aby nám píseň neutekla tak rychle.

Podobně by jistě bylo možné rozebrat jakoukoliv píseň, ale my to dělat už nikdy nebudeme. Spolehneme se na estetické cítění a budeme rozvíjet hudební intuici a paměť. Teorii necháme koňovi.

**Co dál?**

Než se pustíme k dalším písním se složitější strukturou, zkus si nejprve dostat co nejvíce z této základní. Podívej se do kapitoly Jak se hrají akordy a nauč se všechny způsoby, které umožní tvůj hudební nástroj. Zkus si také různá tempa \(rychlosti\) i velmi pomalá a velmi rychlá. Samozřejmě hraj co nejčistěji a bez chyb.

**Co s takovou písní?**

Taková píseň je sama o sobě dost dobrá aby k ní vznikl text nebo sólová melodie.



