# Jak se hrají akordy

Akordy je možné odvozovat ze stupnic. V dalších kapitolách se dovíš, jak se to dělá. Pro teď nám bude stačit vědět, jaké jsou v akordech tóny. Všechna naše cvičení se odehrávají nad stupnicí C dur, proto nás budou zajímat akordy:

| Akord a jeho pořadí | C \(I.\) | d \(ii.\) | e \(iii.\) | F \(IV.\) | G \(V.\) | a \(vi.\) |
| :--- | :--- | :--- | :--- | :--- | :--- | :--- |
| První tón | c | d | e | f | g | a |
| Druhý tón | e | f | g | a | h | c |
| Třetí tón | g | a | h | c | d | e |

V tabulce najdeme durové a molové akordy. Pokud luštíš sudoku nebo miluješ matematiku, určitě najdeš pouhým pohledem nějaké principy. Nebo si můžeš přečíst kapitolu [o teorii akorů](../teorie/teorie-k-akordum.md) a [stupnic](../teorie/teorie-ke-stupnicim.md). Nebo prostě hraj a nic neřeš.  
  
_Poznámka k zápisu akordů:_ Akordy se někdy značí římskými číslicemi. Přináší to určitou výhodu, ve všech stupnicích totiž platí stejná pravidla. Pokud nám někdo řekne, že hezky zní akordy **I-IV-V-I**, můžeme si odvodit, že to bude **C-F-G-C** ve stupnici **C dur** ale také **A-D-E-A** ve stupnici **A dur**. Římské čislice se použivají, aby bylo možné naznačit, zda se jedná o akord molový ii. \(A moll\) nebo durový II. \(A dur\). My budeme používat až na malé výjimky zápis akordů pomocí písmen durové akordy velkým, mollové malým.
