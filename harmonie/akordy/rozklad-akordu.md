### Hrajeme akordy rozkladem

Pro klarinety, flétny a saxofony je říznačné, že nemohou \(většinou\) zahrát více tónů naráz. Proto akordy rozkládají. Je velmi praktické naučit se rozklady akordů i na nástroje, které umožňují souzvuky \(kytara, piáno, foukací harmonika...\). Umět dobře a intuitivně rozkládat akordy se hodí pro hraní improvizovaných melodií.

V kapitole o rytmu si přečtete o tom, co je takt, nám teď bude stačit, že víme, že je to nějaký časový úsek v naší písni. Vezměme tedy jednoduchou píseň co jsme se učili \(CC, FF, GG, CC\) a zahrajme ji rozkladem:

**První varianta:** všechny 4 doby taktu vyplníme tóny z akordu. Druhý tón zahrajeme ještě na konci, abychom měli 4 tóny, protože akord má jen 3. Píseň má 8 taktů. (Píseň ukončíme samotným tónem c, aby bylo poznat že je konec.)

| C \(2x\) | F \(2x\) | G \(2x\) | C \(2x\) |
| :--- | :--- | :--- | :--- |
| c - e - g - c | f - a - c - a | g - h - d - h | *už znáš*

**Druhá varianta:** místo tětího tónu zahrajeme mezeru, je to trošku oříšek, zkus si nahlas počítat do čtyřech:

| C \(2x\) | F \(2x\) | G \(2x\) | C \(2x\) |
| :--- | :--- | :--- | :--- |
| c - e - **x** - c | f - a - **x** - a | g - h - **x** - h | už znáš |

Teď se nabízí otázka, když úpně vynecháme třetí tón akordu, bude to ještě akord? Technicky vzato nebude, ale je to doprovod \(harmonie\) vycházející z konkrétního akordu. Konec konců ten chybějící tón se může ozvat z jiného nástroje v kapele a nemusí zaznít vůbec. Zkus si i varianty s jinými tóny a mezerami \(c - e - x - g ...\) a nebo jiné pořadí tónů \(e - x - c - g ...\). Fantazii se meze nekladou, vyzkoušej jakékoliv schéma, ale dodrž ho na všech akordech po celou dobu písně stejně, je to důležité pro trénink.

**Varianta se změnou rytmu: **Vyber si jedno ze schémat a zahraj ho tak, že v rytmu \(ve správný čas\) bude jen prvni doba, pak bude větší mezera a pak zbývající tóny. např: c -- e-g-e. Ty poslední tři tóny jsou nahuštěné a působí tak nějak mimoděk. Takové doprovody jsou velice přijemné. Zkus si i jiné variany bez pevného rytmus uvnitř taktu. Na pomoc si vezmi metronom.

